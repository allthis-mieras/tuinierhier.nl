---
title: "DyeYard make-over"
description: "Een stadstuin met potentie."
pubDate: "Aug 17 2022"
heroImage:
  src: "/blog-dyeyard.jpg"
  alt: "DyeYard make-over"
---

## Een stadstuin met potentie

Ken je dat? Dat je tijdens het haren wassen steeds op je lip zit te bijten door het uitzicht op een tuin vol onbenutte kwaliteiten? Ik wel. Ik laat mijn haar namelijk al jaren knippen bij [Dyehard](https://www.dyehard.nl/ "Dyehard") Dyehard en sinds de salon was verhuisd naar de 1e Middellandstraat in Rotterdam west, jeukten mijn handen om die diepe achtertuin eens onder handen te nemen.

Voorzichtig bracht ik dit ter sprake en tot mijn vreugde werd hier enthousiast op gereageerd! Wat volgde was een gezellig project met schetsen, een plantenplan, gezamenlijke uitstapjes om planten in te kopen en fijne tuinklus-dagen. En zie hier het resultaat een jaar later. Het streven is dat je het gevoel krijgt dat je zo het bos in wandelt vanuit de achterdeur van de salon. Daarvoor moeten de planten nog wat uitdijen, maar er het begint er al op te lijken!
